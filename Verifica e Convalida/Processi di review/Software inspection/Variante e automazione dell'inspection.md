### Variante: active design reviews

Purché il processo di ispezione funzioni al meglio **le persone** coinvolte **devono partecipare**, ma per come si è descritta quest'attività, nulla vieterebbe ai revisori non preparati di essere presenti ma senza partecipare attivamente, restando in silenzio e pensando ad altro.

Innanzitutto per sopperire a questo problema i partecipanti andrebbero **scelti** tra persone di adeguata esperienza e soprattutto assicurando che nel team vi siano revisori per affrontare diversi aspetti del progetto.

Qualora questo non bastasse, una variante del processo che prende il nome di **active design review** suggerisce che sia l'**autore** a leggere le checklist e sollevare questioni all'attenzione dei revisori, chiedendo diverse domande. Essendo presi direttamente in causa, i revisori saranno quindi costretti a partecipare.


### Automazione

Sebbene la [[Verifica e Convalida/Processi di review/Software inspection/Software inspection|Software inspection]] sia una tecnica manuale esistono diversi **strumenti di supporto automatici** in grado di velocizzare molto il lavoro. Alcuni di questi tool possono aiutare con:
- **controlli banali** come la formattazione: in fase d'ispezione manuale si controllerà poi il risultato del controllo automatico;
- **riferimenti**: checklist e standard elettronici facilmente consultabili e compilabili;
- **aiuti alla comprensione del codice**: tool che permettono di navigare e leggere il codice con maggiore facilità e spesso utilizzati durante attività di _re-engineering_ (diverso da *reverse*, reingegnerizzare qualcosa);
- **annotazione e comunicazioni** del team, come l’email e altri tool;
- **guida al processo e rinforzo**: non permettere di chiudere il processo se non sono stati soddisfatti certi requisiti, come la necessità di approvazione prima del **merge di una pull request**.