La documentazione cartacea **non serve**: il cliente, il compagno di coppia, le user stories e il codice **costituiscono la documentazione**.

Essa è sostituita dal codice in quanto:
- i **test di unità**, che sono **specifiche eseguibili**, si scrivono prima del codice; prima dico ciò che voglio tramite test;
- il **continuo refactoring** consente di avere un codice estremamente leggibile e quindi elimina il bisogno dei **commenti**. Scrivere codice semplice tramite refactoring in modo che sia facilmente comprensibile è in realtà complicato.

### CRC cards

Le **Class Responsibility and Collaboration cards** permettono di rappresentare le classi e le relazioni tra di esse. Nate in ambiente didattico per spiegare **OOP**, sono ora utilizzati da alcuni team agile per discutere di design e la modalità di utilizzo è simile a quella del [[Planning Game]].

> [!NOTE] Fonte: Wikipedia
> Le carte CRC sono realizzate su piccole schede di carta o cartoncino. Ciascuna carta descrive una classe (o un oggetto) in modo sommario, indicando:
> - Il nome della classe
> - Le sue superclassi e sottoclassi (dove applicabile)
> - Le sue responsabilità
> - Il nome di altre classi con cui questa classe collabora per svolgere i compiti di cui è responsabile
> - L’autore
>   
> L’uso di schede di piccole dimensioni ha lo scopo di limitare la complessità della descrizione, evitando che vengano riportate troppe informazioni di dettaglio. Serve anche a impedire che a una classe vengano assegnate troppe responsabilità. 
> 
> Il supporto cartaceo consente una serie di attività gestuali utili in fase di brainstorming, come piazzare le carte su un tavolo e spostarle, riorganizzarle, o anche eliminarle e sostituirle facilmente con altre nel corso della discussione. 
> 
> Il posizionamento delle carte su un tavolo può essere usato intuitivamente per rappresentare informazioni aggiuntive; per esempio, due carte possono essere parzialmente sovrapposte per indicare una relazione di stretta collaborazione, o una carta può essere posta sopra un’altra per indicare una relazione di controllo/supervisione.